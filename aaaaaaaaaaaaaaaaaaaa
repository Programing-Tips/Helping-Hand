#+TITLE: Zvuk

* Digitalizácia zvuku
Zvuk je mechanické vlnenie, ktoré dokážeme zachytiť mikrofónom. V mikrofóne sa generuje analógový
elektrický signál, ktorý potom konvertujeme na digitálnu podobu. Tento proces sa nazýva
=vzorkovanie=. V pravidelných intervaloch zmeriame amplitúdu signálu, teda intenzitu zvuku a zapíšeme
ju ako binárne číslo. Frekvencia vzorkovania je určená =Nyquistovou-Shannonovou vetou o vzorkovaní=,
ktorá tvrdí, že zo vzoriek s frekvenciou ~f~ dokážeme zrekonštruovať signál s frekvenciou ~f/2~. Inými
slovami, na digitalizáciu zvuku s maximálnou frekvenciou ~f~ potrebujeme vzorkovať aspoň o frekvencii
~2f~. Ľudské ucho vníma zvuky v rozsahu približne od 20 po 20000 Hertzov. Preto má väčšina digitálneho
zvuku vzorkovaciu frekvenciu ~44,1 kHz~.

* Formáty
** Bez kompresie
Digitalizovaný zvuk môžme uložiť tak, ako ho zachytíme, bez akéhokoľvek spracovania. Súbory, ktoré
obsahujú len digitalizovaný zvuk majú koncovky ~.raw~ alebo ~.pcm~. V praxi sa používajú formáty, ktoré
obsahujú aj metadáta, napríklad vzorkovacia frekvencia, bitová hĺbka, číselný formát a iné
informácie. Tieto formáty sú napríklad ~wav~ alebo ~aiff~.
** S kompresiou
Zvukové dáta sú často objemné a obsahujú nepotrebné informácie, napríklad úseky ticha. Kompresné
algoritmy dokážu zredukovať veľkosť súborov niekoľkonásobne, podľa toho, koľko informácií môžeme
zahodiť.
*** Bez straty informácie
Keď nedovolíme žiadnu stratu informácie, redukcia veľkosti je pomerne malá. Formáty, ktoré
zachovávajú všetky zvukové dáta sú napríklad ~flac~, ~ape~ alebo ~alac~. Konverzia medzi týmito
formátmi je vratná.
*** So stratou informácie
Sofistikované algoritmy využívajú nedokonalosť ľudského ucha a odstráňujú informácie, ktoré sotva
dokážeme počuť, ako napríklad veľmi vysoké frekvencie, veľmi jemné zmeny amplitúdy... Tieto formáty
dosahujú drastickú redukciu veľkosti (80 MB .flac súbor sa konvertuje na 4 MB .mp3 súbor). Konverzia
na takýto formát je nevratná, vždy stráca informáciu. Príklady takýchto formátov sú ~mp3~, ~opus~,
~vorbis~, ~gsm~, ~aac~ a iné.
